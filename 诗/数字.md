惠崇春江晚景
苏轼
**竹外桃花三两枝**
春江水暖鸭先知
蒌蒿满地芦芽短
正是河豚欲上时

赠汪伦
李白
李白乘舟将欲行
忽闻岸上踏歌声
桃花潭水深千尺
不及汪伦送我情

左迁至蓝关示侄孙湘
韩愈
**一封朝奏九重天，夕贬潮州路八千**
欲为圣明除弊事，肯将衰朽惜残年
云横秦岭家何在，雪拥蓝关马不前
知汝远来应有意，好收吾骨瘴江边

孔雀东南飞
佚名
十三能织素
十四学裁衣
十五弹箜篌
十六诵诗书
十七为君妇

山村咏怀
邵雍
一去二三里
烟村四五家
亭台六七座
八九十枝花

绝句
杜甫
两个黄鹂鸣翠柳
一行白鹭上青天
窗含西岭千秋雪
门泊东吴万里船
